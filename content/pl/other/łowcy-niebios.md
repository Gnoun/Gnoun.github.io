<BackToOther></BackToOther>

## Łowcy Niebios

Łowcy Niebios to gra planszowa, którą stworzyłem jesienią 2021 roku.

<br>

Obecnie gra nie posiada żadnych kopii, a oryginał przebywa w moim pokoju.

<br>

<MdImage img="łowcy-niebios/0.jpg" height="400"></MdImage>
*Typowa rozgrywka Łowców Niebios.*

### Opis gry

Gra jest umiejscowiona w nieokreślonym miejscu gdzieś w fikcyjnym uniwersum o nazwie Livuluria. Według wstępu, rozgrywka zaczyna się w trudnych czasach, kiedy mroczny klan Gindzuku okazuje się zdolny zniszczyć świętą świątynię Eulidion, która jest jedynym połączeniem Bogów do Livulurii. Gdy wieści się rozporzestrzeniają, na miejsce przybywają różnorakie klany z różnych stron świata, ale niekoniecznie są zainteresowane walką z mrocznymi siłami, i mogą zamiast tego próbować zaspokajać swoje własne interesy.

#### Rozgrywka

Każdy gracz jest dowódcą własnego klanu. Podczas gry, gracz zdobywa karty i ulepsza swoje statystyki, aby przygotować się na ostateczną bitwę. Gra ma stabilny system ekonomii, który gracz musi wykorzystać, aby przeżyć. Gracze stale spotykają się również z różnymi wyzwaniami ze strony zarówno kart zdarzeń wpływających na indywidualnych graczy, jak i kart wydarzeń wpływających na każdego gracza i/lub na świat. Ruchy graczy nie są losowe – gracz ma pełną kontrolę nad tym, w którą stronę się udać i ile pól przejść, lecz ponoszą przy tym koszty w postaci swojej energii klanu. Gracze mogą również rekrutować do ośmiu jednostek, lecz więcej jednostek oznacza mniej wolnej energii, aby nimi poruszać.

Gracze mają szeroką gamę akcji w zasięgu ręki. Na przykład mogą podbić miasto, aby zniszczyć ekonomię innych graczy i/lub splądrować miasto, aby zwiększyć statystyki lub pozyskać wartościowe przedmioty bez ponoszenia kosztów, albo udać się do pustyni Reshaka lub Głębi Gluonoru po skarby. Spodziewana jest również rywalizacja graczy miedzy sobą, gdyż ich średnia siła wpływa na siłę twierdzy wroga. Jedną z głównych rzeczy, o które gracze mogą rywalizować, jest pięć Kart Łowców rozsianych po mapie, które można połączyć w dwa sposoby trójkami, aby stworzyć albo potężne berło, które może ogromnie pomóc w pokonaniu wroga, albo ogniwo przyzywające Apokalipsę (jeden z trzech wariantów końca gry).

Podczas gdy gracze mają wiele możliwości, gra ma również zasady, które ograniczają graczy w celu zrównoważenia rozgrywki, takie jak limit siły, i kara graczy za przekraczanie tych limitów tak zwanymi kartami Nienawiści. Gracze mogą również otrzymać karty Bogów, mające odwrotny efekt, wypełniając zadania zlecone przez Bogów.

W połowie rozgrywki, wrogi klan dołącza do gry i próbuje zniszczyć świątynię, miasta, a ostatecznie samych graczy. Jeśli świątynia zostanie zniszczona, gracze przestaną być osłabiani za przekraczanie ograniczeń gry (takich jak limit siły), lecz tym samym nie będą w stanie odrodzić się po utraceniu wszystkich jednostek, co może uczynić grę mniej zrównoważoną. Jeśli miasta ulegną zniszczeniu, ekonomia graczy bardzo na tym ucierpi, co zmniejszy szansę na odbudowę ich sił po starciach. Taki wariant końca gry może się wydawać żmudny, lecz w rzeczywistości okazuje się być przyjemny według tych, którzy już grali.

<br>

Zazwyczaj potrzeba 8-15 godzin (z grubsza 40-60 tur), aby gra dobiegła końca. Jak dotąd, żadna gra nie dobiegła końca w ciągu jednego dnia.

Gra jest przeznaczona dla 2-8 graczy, lecz według odbytych rozgrywek rozgrywka jest najprzyjemniejsza przy 3-4 (i może 5) graczach. Jeśli większość graczy nie jest zapoznana z grą, rozgrywka może stać się żmudna i może pozostać niezakończona.

### Pochodzenie i proces tworzenia

#### Wpływy

Miałem trzy główne wpływy, kiedy tworzyłem grę: moja poprzednia gra "Wyścig po Skarb" z lutego 2018 roku, [Blood Rage](https://en.wikipedia.org/wiki/Blood_Rage_(board_game)) i [Monopoly](https://en.wikipedia.org/wiki/Monopoly_(game)). "Wyścig po Skarb" zawierał już karty, choć mniej zróżnicowane, a także dwa sklepy, specjalne obszary oraz plansze graczy, lecz ruch nadal był losowy. Koncepcje takie jak wielokrotność jednostek, siła klanu czy karty bitwy były silnie zainspirowane grą Blood Rage. Było to również główne źródło inspiracji dla systemu walki i mogło wpłynąć na chronologię gry. O ila wymieniam Monopoly w swoich głównych inspiracjach, trudno jest stwierdzić, które elementy gry mogło zainspirować. Elementy takie jak system ekonomii i koncepcja wrogiego klanu pojawiającego się jako gracz sam w sobie nie były zainspirowane niczym konkretnym i rozwinęły się głównie w fazie produkcji.

#### Pre-produkcja i produkcja

Pierwszy raz pomyślałem o grze 1 stycznia 2021 po grze w [Brass: Lancashire](https://boardgamegeek.com/boardgame/28720/brass-lancashire) z rodziną. Potem, 2-3 stycznia zagrano w "Wyścig po Skarb", lecz gra zakończyła się nierozstrzygnięta. Po zauważeniu wielu błędów, wpadłem na wiele pomysłów związanych z nową grą i zacząłem je zbierać. Z czasem pojawiło się ich więcej, zwłaszcza w marcu i kwietniu. W kwietniu miałem wystarczająco pomysłów, aby zastanowić się nad rozpoczęciem gry w lipcu, lecz produkcja ostatecznie została opóźniona do września po części dlatego, że niektórym elementom brakowało wyrazistości, a także z powodu niespodziewanej ilości nierozstrzygniętych projektów w lipcu.

Produkcja rozpoczęła się 2 września i zakończyła 9 grudnia. We wczesnym 2021, spodziewałem się, że potrwa 2 tygodnie, około 2 razy dłużej niż poprzednia gra, "Wyścig po Skarb", a gdy produkcja się zaczęła, miałem nadzieję ją skończyć w ciągu września, lecz gra okazała się bardziej wymagająca. Samo skończenie planszy głównej zajęło 2 tygodnie. Intstrukcja okazała się być długa na 20 stron, z czego 6 opisywało wyłącznie akcje graczy. 155 kart również okazało się bardziej czasochłonnymi, jako że każda z nich zawierała szczegółowy wzór i ostatecznie karty okazały się najbardziej wymagającym elementem gry. Zarowno karty, jak i instrukcja zostały zakończone dopiero w połowie listopada. Żetony, których razem było 271, zostały rozpoczęte po kartach i zajęły około 2 tygodnie. Na koniec zebrano plansze klanów i pionki reprezentujące jednostki graczy, i gra została ostatecznie zakończona 9 grudnia.

#### Post-produkcja i patche

11 grudnia zaczęła się pierwsza gra testowa, z BeetMacol i Myoko. Grali przez 4 godziny prawie do północy. (W swoim "Trivia log" wspominam, że gra okazała się być "bardzo zrównoważona, lecz odrobinę powolna na początku (przynajmniej dla mnie), prawdopodobnie dlatego, że brakowało nam wyraźnych strategii".) Gra testowa zakończyła się 18 grudnia. Wspomniałem, że zajęła "trzy razy dłużej, niż było spodziewane", choć nie jest znane, jak długo dokładnie trwała. Najpawdopodobniej liczyłem, że gra zajmie 2-3 godziny.

9 stycznia 2022, miesiąc po zakończeniu produkcji, gra otrzymała odpowiednie dla niej pudło, które pozwoliło mi wreszcie uwolnić miejsce z mojego biurka. Od tamtego czasu, gra przebywa na mojej szafce.

Początkowo, pozostawiłem grę w większości niezmienioną, mimo że niektórym mniejszym kwestiom brakowało klarowności, i w 2022 zagrano przynajmniej jeszcze jedną grę. 6-7 stycznia 2023, podczas gdy Florik, znajomy z Krakowa, przybył do Łomianek na 3 dni do 8 stycznia, rozegrano pierwszą skończoną 4-osobową grę (grali BeetMacol, Myoko, Florik i ja), i okazała się idealnie zrównoważona i trwała około 10 godzin. Po tej rozgrywce, utworzyłem listę 15 rzeczy do przemyślenia w nowym patchu, którego dokonałem 26 stycznia.

### Lista Zmian

#### 1.1.0 | 26 stycznia 2023
- Hydra: jeśli posiadasz **mniej** niż x (7 - wędka, 5 - harpun) siły, tracisz jednostkę. (wcześniej: jeśli **nie** masz **więcej** niż x siły, tracisz jednostkę)
- Po pokonaniu miasta gracz zyskuje 1 siły. (wcześniej: niejasne/0)
- Pierwszy gracz, który dotrze do Glendeylu, ma 1 darmową akcję budowy. Miasto ma też na start 2 karty siły (zamiast 1)
- Aby zachować kartę po bitwie, wygrany płaci ilość siły równą `swojej sile klanu po bitwie` na każdą kartę (wcześniej: `4 - zdobyta siła w bitwie`)
- Podczas Kresu Bogów, klan Gindzuku zdobywa kolejne miata **rozdzielając siły na 2**
- Karta wydarzeń "Dostawa Broni": jeśli w stosie siły brakuje kart, należy przejść do następnego wydarzenia
- Tajemniczego kuferka nie można ukraść z miasta (wcześniej: niejasne)
- Użycie karty "Parasol" w Reshace jest jednorazowe (wcześniej: mogło być niejasne)
- Gracze w pobliżu x pól od pola bitwy mogą wesprzeć walczących kosztem x energii (wcześniej: w pobliżu 1 pola, bez kosztu)
- Znerfiono Reshakę: 70 drenów -> 35 drenów, 35 drenów -> 10 drenów; gracz porusza się między nagrodami za 2 energii na pole z nagrodą (wcześniej: 1 energii)
- Znerfiono klan Wędrowców Znikąd: zaczyna bez pieniędzy
- Znerfiono "żebranie u bogów": jeśli gracz ma nie więcej niż 15 drenów i znajduje się nie więcej niż 3 pola od świątyni, otrzymuje od bogów 10 drenów (wcześniej: nie więcej niż 20 drenów; otrzymuje 15 drenów)
#### 1.0.1 | ? (2022)
- Aby zachować kartę po bitwie, wygrany płaci ilość siły równą `4 - zdobyta siła w bitwie` na każdą kartę (wcześniej: `różnica siły w bitwie`)
#### 1.0.0 | 9 grudnia 2021
- Gra została utworzona

### Galeria

Możesz otworzyć obraz w nowej karcie dla większych szczegółów.

<br /><br />

<MdImage img="łowcy-niebios/1.jpg" height="300"></MdImage>
*Wszystkie elementy gry na jednym zdjęciu. (Zeszyty nie są częścią gry.)*

<br /><br />

<MdImage img="łowcy-niebios/17.jpg" height="300"></MdImage>
*Rozgrywka z punktu widzenia gracza*.

<br /><br />

<MdImage img="łowcy-niebios/2.jpg" height="300"></MdImage>
*Zbliżenie mapy w trakcie rozgrywki pokazujące rozwinięte miasto.*

<br /><br />

<MdImage img="łowcy-niebios/3.jpg" height="300"></MdImage>
*Zdjęcie tej samej rozgrywki w późniejszej fazie.*

<br /><br />

<MdImage img="łowcy-niebios/4.jpg" height="300"></MdImage>
*Gra przebywająca w swoim pudełku.*

<br /><br />

<MdImage img="łowcy-niebios/5.jpg" height="300"></MdImage>
*Okładka instrukcji.*

<br /><br />

<MdImage img="łowcy-niebios/6.jpg" height="300"></MdImage>
*Pierwsze dwie strony Intrsukcji: Spis Treści oraz Wprowadzenie.*

<br /><br />

<MdImage img="łowcy-niebios/7.jpg" height="300"></MdImage>
*Plansza główna (zakończona, 15 września).*

<br /><br />

<MdImage img="łowcy-niebios/8.jpg" height="300"></MdImage>
*Stan głównej planszy na dzień 3 września z zakończonymi przygotowaniami do produkcji.*

<br /><br />

<MdImage img="łowcy-niebios/9.jpg" height="300"></MdImage>
*Wielki stos nieukończonych żetonów.*

<br /><br />

<MdImage img="łowcy-niebios/10.jpg" height="300"></MdImage>
*Żetony, kiedy były kolorowane.*

<br /><br />

<MdImage img="łowcy-niebios/11.jpg" height="300"></MdImage>
*Plansza klanu.*

<br /><br />

<MdImage img="łowcy-niebios/12.jpg" height="300"></MdImage>
*Plansza klanu podczas rozgrywki.*

<br /><br />

<MdImage img="łowcy-niebios/13.jpg" height="300"></MdImage>
*Niektóre z kart.*

<br /><br />

<MdImage img="łowcy-niebios/14.jpg" height="300"></MdImage>
*Stan gry na dzień 28 września 2021.*

<br /><br />

<MdImage img="łowcy-niebios/15.jpg" height="300"></MdImage>
*Przykładowa bitwa z fazy produkcji.*

<br /><br />

<MdImage img="łowcy-niebios/16.jpg" height="300"></MdImage>
*Karta "Tajemniczy Kuferek".*

<br /><br />

