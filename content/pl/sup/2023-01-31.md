---
date: 2023-02-01
title: Kreatywna Aktualizacja |
---

#### Nowa ważna aktualizacja od 1.5 roku!

Z przyjemnością ogłaszam, że nowa ważna aktualizacja nazwana Kreatywną Aktualizacją właśnie została wypuszczona. Przez ostatnie pół roku ciężko pracowałem, aby ta aktualizacja została skończona. Dla zainteresowanych, dopisałem oddzielny akapit tłumaczący, co się działo w 2022 roku i dlaczego nie było wtedy żadnych ważnych aktualizacji.

W nowej aktualizacji znajdziesz ulepszone wersje wszystkich moich wczesnych [kompozycji muzycznych](music) i parę nowych. Moja muzyka z 2021 nadal nie jest dostępna, lecz wkrótce będzie, takim czy innym sposobem. Wrzuciłem też parę moich [opowiadań](other/stories), ale na razie są dostępne tylko po polsku, i dlatego umieściłem je w sekcji Inne. Dodałem również opis mojej gry planszowej [Łowcy Niebios](other/łowcy-niebios), na którą spędziłem większość mojego pozostałego czasu w 2021.

Aktualizacja dodaje też dwa nowe tłumaczenia (a także eksperymentalne tłumaczenie na mój conlang, Daikova). Wszystkie napisałem sam głównie latem 2022, a potem skorygowałem przed wypuszczeniem aktualizacji. Jeśli zastanawiasz się, czemu na stronie nie ma tłumaczenia na przykład na ukraiński, jest tak dlatego, że nie znam innych języków, a nie chcę tworzyć słabej jakości tłumaczeń. Dlatego też pojawienie się nowych tłumaczeń jest mało prawdopodobne, chyba że ktoś wspomoże z jego/jej własnym, wiarygodnym tłumaczeniem strony wykonanym samemu.

#### Niebawem może wyjść kolejna ważna aktualizacja

Jeśli dokładnie zbadałeś/aś nową wersję, mogłeś/aś też zauważyć, że mój stary artykuł o organizacji i planowaniu jest teraz zarchiwizowany. Jest tak dlatego, że ostatnio zacząłem studiować zarządzanie na [Uczelni Łazarskiego](https://pl.wikipedia.org/wiki/Uczelnia_%C5%81azarskiego_w_Warszawie) i uznałem niektóre z elementów artykułu za nieistotne. Nie zamierzam pisać go od nowa, jednakże zawarte w nim istotne informacje zostaną ujęte na nowo w moim nowym projekcie rozpoczętnym w styczniu 2022 roku, który uzyska własną sekcję na stronie w Aktualizacji Informacyjnej 5.0.

Aktualizacja ta w dalszym stopniu podzieli i uporządkuje stronę, dodając przynajmniej dwie nowe sekcje, i łącząc przynajmniej inne dwie. Jej pełne przygotowanie zajmie ponad 500 godzin (z czego 50% jest już wykonane), więc obecnie spodziewam się, że będę mógł ją wypuścić gdzieś w lato 2023.

#### Co się stało w 2022 roku?

Mimo że w 2022 roku nie było żadnych ważnych aktualizacji, był to dla mnie bardzo pracowity rok.

Na początku tego roku borykałem się z wieloma trudnościami na poprzednim uniwersytecie, na którym byłem, a który ostatecznie opuściłem (jak się okazało, była to bardzo dobra decyzja). W międzyczasie, zacząłem pracować nad wieloma rzeczami, które będą dostępne w wersji 5.0 lub później. Stało się tak dlatego, że nie miałem wtedy dokładnego obrazu następnej dużej aktualizacji. Wiosną zebrałem mnóstwo muzycznych zasobów potrzebnych do tworzenia lepszej muzyki. Spędziłem też ogromną ilość czasu pracując nad moimi umiejętnościami językowymi i gry na pianinie, z czego pierwsze wykorzystałem w lipcu, kiedy zacząłem pracować nad wersją 4.0. Mniej więcej w tym czasie, wreszcie udało mi się zacząć udane opowiadanie, które stało się głównym powodem tego, że ta aktualizacja zajęła tak długo. We wrześniu zacząłem pracować nad ulepszaniem mojej muzyki i zdecydowałem się również uwzględnić to w aktualizacji. Wcześniej, próbowałem też powrócić do matematyki, ale okazało się to możliwe dopiero, wtedy, gdy dostałem się na nową uczelnię. Moje umiejętności programistyczne pozostały na uboczu w 2022, jednakże powrócę do programowania wiosną, kiedy na uczelni zostanę wprowadzony do języka Python. Dlatego też 5.0 może również uwzględnić pewne zmiany w kodzie.

Tak więc tego roku pojawi się jeszcze wiele rzeczy.